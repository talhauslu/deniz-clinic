ÖZGEÇMİŞ

Uzm. Dr. Deniz Yılmaz 2014 yılında Dicle Üniversitesi Diş Hekimliği Fakültesi’nden mezun oldu. Eğitimine Yüzüncü Yıl Üniversitesi Periodontoloji Bölümü’nde devam etti. İstanbul üniversitesinde Diş eti Tedavisi ve İmplant Cerrahisi Uzmanı unvanı aldı. Etilerde kendi özel kliniğinde Estetik Diş Hekimliği ve İmplant cerrahisi alanında uzman olarak çalışmaktadır.

Estetik&Kozmetik Diş hekimliği:

Ağız bakımı denilince temel problemlerimiz olan diş ağrısı, ağız kokusu ve diş kayıpları gibi sorunlar gelse de günümüzde diş ve diş etlerine bağlı gülüş estetiği çok önemli bir role sahiptir. Kanayan diş etlerin, çapraşık, anormal renkli dişlerin ya da diş kayıplarının sonucunda oluşan estetik sorunlar kişilerde özgüven problemlerine neden olabilir. 
Teknolojinin ve bilimsel çalışmaların ilerlemesiyle beraber artık pek çok yöntemle daha güzel gülüşler sağlanabilmekte. İşte bu noktada "estetik diş hekimliği" kavramı hayatımızda daha çok yer edinmektedir.

Gülüş Tasarımı: 

Her hastanın estetik gereksinimleri farklı olacağından uygulanacak işlemler kişiye özel olarak planlanır. Bu işlemler belirlenirken hastanın; yüz hatları, cinsiyeti, yaşı ve beklentileri gibi faktörler dikkate alınır. Gülüş tasarımı bu bütünü tamamlayan ve hastaya istediği estetik görünümü ve fonksiyonu kazandırmayı amaçlayan tasarım olarak ifade edilebilir. Bu da çeşitli nedenlerle estetik açıdan görünümü bozulan dişler ve diş etlerinin doğal ve güzel bir görünüme kavuşmasını sağlayarak gerçekleştirilir. Yapılan gülüş dizaynı sonucunda, dişler (Beyaz Estetik) ve diş etlerinde (Pembe Estetik) uygun olan değişikliklerin, hangi miktarda ve nasıl yapılması gerektiği saptanır ve bu planlama sonucu estetik diş hekimliği uygulamalarına geçilir.

Gülüş Tasarımı nasıl yapılır?
Gülüş tasarımı denilince akla ilk yaprak porselen dişler gelse de, çoğu durumlarda yalnızca diş eti estetiği, dudak estetiği, diş temizliği ve diş beyazlatması, dşlerdeki çapraşıklıkların düzenlenmesi için ortodontik tedavilerle istenilen gülüş yakalabilir.
Gülüş tasarımı nasıl yapılır?

Hastanın beklentilerini doğru şekilde analiz edip biyolojiye en uygun şekilde tedavi planını hazırlamak çok önemlidir. 
İlk seansta hasta ağzından ölçü alınarak model elde edilir.
Bu modeller üzerinde planlamalar yapılır. 
Alınan ağız içi ve yüz fotoğrafları bilgisayar ortamında programlar kullanarak birleştirilir. Hastamıza özel hazırlanan mockup ile geçici restorasyon dişler ağıza uygulanır. Böylece yapılacak tedavinin bitimine yakın bir sonuç görülmüş olur. 

-Öncelikle diş etlerinin seviyeleri eşitlenir.
-Diş eksiklikleri için implant tedavileri ya da diğer tedaviler planlanır.
-Rengi çok koyu dişlere diş beyazlatma tedavileri uygulanabilir.
-Bazı diş arası boşluklarda bonding uygulaması dediğimiz estetik dolgular tercih edebilir.
-Tüm bu seçeneklerin yeterli gelmediği durumlarda yaprak porselen dişlerle dişler restore edilir.


PORSELEN LAMİNA 
& LAMİNATE VENEER

Laminate Veneer restorasyonlar, Dişlerin sadece ön yüzeylerinden minimal (0.3-0.7 mm) aşındırmalar yaparak, bazı zamanlar ise hiç aşındırma yapmadan sadece ölçü alınarak bu alanlara çok ince porselen diş laminalarının yapıştırılması işlemidir.
Yaprak porselen dişler, estetik, güvenli, diş eti irritasyonu yaratma riski az ve konservatif bir tedavidir.
Çok ince olmaları sebebiyle ışığın geçirgenliğine izin verirler. Bu nedenle, dişler doğal görünebilmektedir.

LAMİNATE VENEER
KİMLERE UYGULANIR?

•	Dişler arasındaki boşlukların kapatılmasında

•	Beyazlatma işlemlerinden sonuç alınamadığı ileri derecede renk değiştirmiş dişlere estetik görünüm kazandırmak için,
•	Aşınmış, yapısal formu bozulmuş dişlerin estetik görünümüne kavuşturulması için,
•	Kırık veya aşınmış dişlerin restorasyonunda,
•	Ön dişlerdeki ufak çapraşıkların ve simetri sorunlarının düzeltilmesi için,
•	Uzun yıllar ortodontik tedavi görmek istenilmeyen durumlar için,

Hangi durumlarda ve kimlere uygulanamaz?
Pipo kullanımı kalem ısırması gibi alışkanlıklardan vazgeçilemediği durumlarda 
Dişlerde ileri seviyede çapraşıklık olan durumlarda laminate veneer uygulanamaz.

Porselen lamina kaç seans sürer?
10 gün içerisinde 2 seansta tedavinin tamamlanması öngörülür.
İlk seans dişlerinize aşındırma işlemi uygulanır ya da aşındırmadan yalnızca ölçüler alınır.
10 gün sonra ikinci randevunuzda laminate veneerler dişlerinize uygulanır.
Porselen lamina düşer mi?
Laminate veneerler dişlerinize uygulandıktan sonra dişlerinizle bir bütün haline gelir. Bilinenin aksine elma gibi meyveleri ısırarak yiyebilir, kendi dişiniz gibi kullanabilirsiniz.
Porselen lamina dişlerin ömrü ne kadardır?
Laminalar iyi ve doğru bir ağız bakımıyla yıllarca sorunsuz olarak kullanılabilirler. Bunu da sebebi diğer yapıştırma sistemlerden daha üstün özelliklere sahip porselenden imal edilmiş olmalarıdır. Lekelenme ve aşınmaya karşı dirençlidirler. Ömürlerini uzatmak için ağız bakımına dikkat etmek gerekir. 
Porselen laminalar renk değiştirir mi?
Laminate veneer dişlerin yüzeyleri porselen, cilalı ve pürüzsüz olduğu için kahve sigara lekesi tutmamaktadır.


